{"name":"Конкурс по програмиране","tagline":"Разработка на отворен софтуер за изчисление на резултатите от Изборите за народни представители на 12 Май 2013 по Методиката на ЦИК","body":"Целта на конкурса е да повиши общественото разбиране, доверие и прозрачност относно принципите, по които се изчисляват резултатите от изборите в България.\r\nУспешно реализираните алгоритми ще бъдат използвани за верификация и паралелно изчисление на обявените от ЦИК резултати, което ще представлява външна, независима проверка на официалното разпределение на мандатите.\r\n\r\n### Задание\r\nПредложеното софтуерно решение трябва да изпълнява стриктно стъпките, описани в Методиката за определяне на резултатите от гласуването, достъпна на адрес https://www.cik.bg/f/105 . Входните данни за конкретния тест, както и резултатите от изчислението се четат и съответно записват в текстови файлове с определен формат.\r\n\r\n### Обща информация и изисквания\r\n* Всички изпратени материали са публични и публикувани под отворен лиценз;\r\n* Допуска се самостоятелно или отборно участие;\r\n* Един участник/отбор може да предложи само едно решение;\r\n* За изпитанията ще бъдат подготвени базово инсталирани виртуални машини със следните операционни системи:\r\n * Ubuntu 13.04 (Raring Ringtail) 64 bit\r\n * FreeBSD 9.1 64 bit\r\n * Windows 7 evaluation 64 bit\r\n* Решенията ще бъдат изпитвани на виртуални машини с параметри 1 vCPU и 2048 MB RAM;\r\n* На виртуалните машини ще бъдат инсталирани компилатори и интерпретатори от хранилищата на операционните системи за следните програмни езици и платформи:\r\n * C/C++\r\n * PHP\r\n * Python\r\n * Ruby\r\n * C#.NET/VB.NET – чрез Visual Studio Express 2012\r\n * Mono\r\n * FreePascal\r\n * Java\r\n\r\nАко има участник, който желае да използва друга среда, то тя ще бъде добавена ако компилаторът/интерпретаторът е свободен и достъпен за някоя от описаните по-горе операционни системи.\r\n* В конкурса не могат да участват  лица, които имат служебни правоотношения с Централната избирателна комисия или с изпълнител по договор с ЦИК, както и организаторите и журито на конкурса;\r\n* Решения или допълнения, изпратени след приключване на конкурса няма да бъдат взимани под внимание при крайното класиране.\r\n\r\n### Условия за участие\r\nДейностите по организиране на конкурса се извършват чрез разпределената система за управление на версиите git. Всеки участник трябва да бъде регистриран в GitHub (https://github.com). За участие е необходимо да се извърши fork на кодовото хранилище https://github.com/elections-contest/pe2013 и да добави решението си в своя branch. Участникът създава под-директория в \\Solutions именована като потребителя му в GitHub и със структура, съответна на шаблонната в \\Solutions\\elections-contest. Участникът има право да създава и модифицира файлове единствено в тази директория на хранилището.\r\nСлед като е готов, участникът създава pull request. Ако има проблеми с вмъкването на кода, екипът на конкурса ще отбележи това в pull request-а и ще извърши merge само след отстраняването им.\r\nВходните данни за алгоритъма се четат от описаните по-долу файлове, които ще бъдат разположени в текущата директория на приложението. Резултатите се записват също в текущата директория.\r\nСтруктурата на кодовото хранилище, заедно с описанието са дадени по-долу:\r\n```\r\nЕлементи                 Описание\r\n.                        Branch 'master'\r\n|--README.md             Описание на конкурса\r\n|--\\Solutions            Директория с решенията на участниците\r\n|  `--\\elections-contest Примерна структура на решение\r\n|     |--\\src            Изходен код на решението\r\n|     |--README          Общо описание\r\n|     |--AUTHORS         Автор(и) на решението\r\n|     |--COMPILE         Инструкции за компилиране и целева ОС\r\n|     `--LICENSE         Лиценз – необходимо е да бъде одобрен от OSI\r\n`--\\Tests                Примерни тестове\r\n   `--\\1                 Директория на Тест 1\r\n      |--MIRs.txt        Описание на районите и брой мандати\r\n      |--Parties.txt     Описание на партиите и коалициите\r\n      |--Candidates.txt  Описание на кандидатите\r\n      |--Votes.txt       Действителни гласове по кандидати и райони\r\n      |--Lot.txt         Резултати от тегления жребий, незадължителен\r\n      `--Result.txt      Резултати от изчислението\r\n ...                     Други тестове\r\n```\r\nТестовите файлове имат CSV структура, текстовите полета са заградени с кавички(“), а разделителят е точка и запетая (;):\r\n```\r\nФайл            Описание\r\nMIRs.txt        Описание на многомандатните избирателни райони\r\n                Номер на МИР – integer, уникален номер на МИР\r\n                Име на МИР – string, име на МИР\r\n                Брой мандати в МИР – integer. Когато Брой\r\n                    мандати в МИР=0 се приема, че това е\r\n                    служебният район, обединяващ гласовете,\r\n                    подадени в чужбина.\r\n                Пример:\r\n                1;“МИР 1“;10\r\n                2;“МИР 2“;5\r\n                3;“Чужбина“;0\r\nParties.txt     Описание на партиите/коалициите от партии\r\n                Номер – integer, уникален номер на партия,\r\n                    коалиция от партии.\r\n                Име – string, име на партия, коалиция от партии\r\n                Пример:\r\n                1;“Партия 1“\r\n                2;“Коалиция 1“\r\nCandidates.txt  Описание на кандидатите по партии/коалиции по\r\n                МИР и независимите кандидати\r\n                Номер на МИР – integer, от MIRS.txt\r\n                Номер на партия/коалиция/инициативен комитет\r\n                    – integer. Ако  няма запис с такъв номер\r\n                    в Parties.txt, то се счита, че това е\r\n                    независим кандидат, издигнат от\r\n                    инициативен комитет.\r\n                Пореден номер на кандидата в кандидатската листа\r\n                    – integer, за независимите кандидати винаги 1.\r\n                Име на кандидата – string\r\n                Пример:\r\n                1;1;“Кандидат 1 в МИР 1 – Партия 1“\r\n                1;2;“Кандидат 2 в МИР 1 – Партия 1“\r\n                1;3;“Независим кандидат 1 в МИР 1“\r\n                2;3;“Независим кандидат 1 в МИР 2“\r\nVotes.txt       Описание на действителните гласове по\r\n                партии/колаиции от партиии и независими кандидати\r\n                Номер на МИР – integer, от MIRS.txt\r\n                Номер на партия/коалиция от файлът Parties.txt или\r\n                    номер на независим кандидат от Candidates.txt\r\n                    – integer\r\n                Получени действителни гласове – integer\r\n                Пример:\r\n                1;1;1000\r\n                1;2;500\r\n                1;1000;600\r\nLot.txt         Описание на изтегления жребий\r\n                Когато в определени случаи се достигне до жребий,\r\n                в този файл ще бъдат отбелязани номерата на\r\n                изтеглените партии/коалиции от партии\r\n                Номер на партия/коалиция – integer, от Parties.txt\r\n                Пример\r\n                2\r\n                3\r\nResult.txt      Описание на вида на резултатите, в който трябва да\r\n                бъдат генерирани\r\n                Номер на МИР – integer, от MIRS.txt\r\n                Номер на партия/коалиция от файлът Parties.txt или\r\n                    номер на независим кандидат от Candidates.txt\r\n                    – integer \r\n                Получени мандати – integer\r\n                Във файла трябва да има записи за всеки МИР и за\r\n                всяка партия/коалиция от партии и независими\r\n                кандидати, които получават мандати. Броят на\r\n                разпределените мандати трябва да е равен на\r\n                сумата на броя на мандатите от MIRs.txt\r\n                При достигане на граничен случай, при който се\r\n                прилага § 2 от Преходните и заключителните\r\n                разпоредби на Методиката или се достига до жребий,\r\n                програмата записва на първият ред „0“, а на\r\n                следващия свободно текстово описание на стъпката\r\n                и причината, поради която алгоритъмът\r\n                не може да продължи.\r\n                Пример:\r\n                1;1;2\r\n                1;3;1\r\n                или\r\n                0\r\n                Достигнат жребий\r\n```\r\n\r\n### Критерии за допустимост и оценка\r\n* Коректно изпълнение на стъпките на Методиката на ЦИК;\r\n* Спазване на изискванията за формат на входните и изходните данни;\r\n* Спазване на изискванията за разположение на софтуера в кодовото хранилище;\r\n* Оптималност на решението и качество на кода – използвани програмни структури, типове променливи, цикли и др.\r\n* Пълнота на алгоритъма – обхващане на всички хипотези, описани в Методиката;\r\n* Документиране на алгоритъма – прилагане на коментари в изходния код, допълнителна документация, визуална презентация на решението;\r\n* Времето за изпълнение на алгоритъма върху входните данни не трябва да надвишава 10 секунди;\r\n* Програмни алгоритми, които извършват каквито и да било действия, извън описаните в този документ, ще бъдат дисквалифицирани;\r\n* Окуражава се разписването на стандартният изход на междинните състояния на променливи и структури от данни, демонстриращо прогресът на алгоритъма;\r\n* Един тестов пример ще включва до 256 МИР-а, до 256 партии/коалиции и до 256 независими кандидата. Мандатите за разпределяне ще бъдат до 1024, а общият брой на действителните гласове няма да надвишава 4294967295;\r\n* Предложените алгоритми ще бъдат тествани с тестовите примери от официалното кодово хранилище, с допълнителни, дефинирани от журито, и с официалните резултати от Парламентарни избори 2013.\r\n\r\n### Срокове\r\nВалидни Pull requests се приемат до 00:00 часа българско време на 11 Май 2013 г. Класирането ще бъде обявено на страницата на конкурса в GitHub в срок от една седмица, след публикуването на официалните резултати от изборите от ЦИК.\r\n\r\n### Резултати от конкурса\r\nВсеки член на журито ще попълни оценителска карта, която ще бъде публикувана. Първото място ще бъде определено на база на попълнените карти. Победителят в конкурса ще получи предметна награда и грамота.\r\nСпециална награда ще бъде връчена на участникът, който направи най-добро визуално представяне на реализирания алгоритъм – чрез онлайн презентация и представяне на стъпките на алгоритъма web базирано в Интернет.\r\n\r\n### Жури и партньори\r\nКонкурсът се организира в партньорство със следните организации:\r\n* Технически университет – София - http://www.tu-sofia.bg\r\n* Университет по архитектура, строителство и геодезия - http://www.uacg.bg\r\n* Линукс за Българи – http://www.linux-bg.org\r\n* InitLab - http://initlab.org\r\n* Българска асоциация на разработчиците на софтуер - http://www.devbg.org\r\n\r\nЖури:\r\n* Александър Станев\r\n* Анатолий Максимов\r\n* Весела Пашева\r\n* Владимир Витков\r\n* Димитър Димитров\r\n* Михаил Константинов\r\n* Моско Аладжем\r\n* Константин Заимов\r\n* Светлин Наков\r\n\r\n### Контакти\r\n* Страница на конкурса: https://electionscontest.wordpress.com\r\n* Задание: http://elections-contest.github.io/pe2013\r\n* E-mail: elections.contest@gmail.com\r\n\r\nВсички въпроси, свързани с реализацията на софтуерните решения трябва да бъдат регистрирани в публичният tracker на проекта на адрес: https://github.com/elections-contest/pe2013/issues\r\n","google":"","note":"Don't delete this file! It's used internally to help with page regeneration."}